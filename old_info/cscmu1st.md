สวัสดีครับ ผมนิกครับ พลกฤต ภารสงัด, 630510590, CS CMU 63 ครับ  
ในบทความนี้ผมจะมารีวิวการเรียน, หลักสูตรวิทยาคอม มช 63 ปี 1
แบบคนชิล ๆ สุด ๆ แบบไม่มีใครชิลกว่านี้แล้วครับ สำหรับอาจารย์ 204
รับผมไปเป็น TA เถอะครับ หาตังทำคีย์บอร์ดอยู่ :pray:  
โดยรูปแบบของเนื้อหาในนี้จะจัดเป็น: รายวิชา, การให้คะแนน และประสบการณ์ในวิชานั้น ๆ นะครับ

<!-- เทอม 1 -->

## เทอม 1

ในช่วงการเรียนเทอมนี้
ตอนครึ่งเทอมแรกก็จะเป็นช่วงโควิด(Covid-19) ระบาดช่วงท้าย ๆ
ของระลอกที่ 1 ซึ่งส่วนใหญ่จะเป็นการเรียนแบบสลับกัน
คือเรียนในห้องสลับกับออนไลน์ บางวิชาก็ให้เข้าห้องก็ได้
ออนไลน์ก็ได้แล้วแต่นักศึกษา ซึ่งในการเรียนออนไลน์
อาจารย์จะจัดสอนหรือให้งานผ่านทาง Microsoft Team หรือจะใช้เว็บของ
มช เองครับ สำหรับการเรียน บางวิชาจะมีเช็คชื่อ
แล้วก็สำหรับการแต่งกายในการเข้าเรียน
อาจารย์เค้าไม่ได้บังคับนะครับว่าจะแต่งชุด นศ หรือชุดสุภาพ
แต่บางวิชาบังคับ และสำหรับเทอม 1 ด้วยความที่เราเป็นเด็กใหม่
สำหรับผมนะ ผมใส่ชุดนศไปทุกคาบเลย แค่เทอม 1 แหละ เดี๋ยวเทอม 2
ค่อยดูกันอีกทีข้างล่าง และเรื่องการสอบของมหาวิทยาลัยในเทอมนี้
จะมีบางวิชาที่สอบออนไลน์ แค่บางวิชานะ นอกนั้นในห้องหมด
เดี๋ยววิชาไหนที่สอบออนไลน์ผมจะบอกเอง
ส่วนอันไหนที่ไม่บอกจะไม่เขียนนะครับ และก็เวลาสอบในห้องอะ
มันคืออารมณ์แบบสอบพวก gat-pat o-net ไรประมาณนั้นเลย
ไม่ใช่เนื้อหานะ อารมณ์เฉยๆ แบบว่าเราต้องหาห้องเองอะไรประมาณนี้

**สถานการณ์ที่เกิดขึ้นในเทอมนี้ (Environment Set-up)**  
เป็นช่วงปลายๆ ของโควิดระลอก 1 (ต้นเทอม)
แล้วก็มชมีมาตราการลดผ่อนการป้องกันโควิด (หลังกลางเทอม)
โอเคเข้าเรื่อง
ต่อไปนี้จะเป็นการรีวิวแต่ละตัวที่เรียนไปในเทอมนี้นะครับ
โดยจะมีเกณฑ์คะแนนความชิลของผมเองในแต่ละวิชาครับ

เริ่มกันเลย!

### 202101 ชีวะ 1

ผมเรียนอยู่ sec 001 9.30-11.00 น. จันทร์กับพฤหัสบดี
วิชานี้จะเรียนเนื้อหาชีวะ ม.ปลาย + เนื้อหามหาลัยนิดๆ นิดๆ จริงๆ
ซึ่งแต่ละคาบก็จะเรียนคาบละเรื่องเลย หรือบางเรื่องใช้ 2 คาบ
ตอนผมพึ่งเข้ามาเรียนก็จะมีช่วงปรับตัว ช่วงนั้นคือแบบเหวอมากๆ
แบบว่า เชี่ยยย คาบละเรื่องเลยหรอวะ
อะไรทำนองนี้ซึ่งในแต่ละเรื่องก็จะใช้อาจารย์มาสอนไม่ซ้ำกัน

**สำหรับการเก็บคะแนน**  
จะมีการเก็บคะแนนแบบทดสอบเล็กๆ 15%
แบ่งเป็น 3% + 4% \* 4 ซึ่งจะเป็นสอบเนื้อหาที่เรียนไปซัก 2-3
คาบที่ผ่านมา, สอบเก็บคะแนนย่อย 2 ครั้ง ครั้งแรกก่อนกลางภาค 15%
ครั้งที่สอง 16% ก่อนปลายภาค และก็สอบกลางภาค 28% ปลายภาค
26% แต่เดี๋ยวก่อน!
มันมีเหตุการณ์ที่เกิดขึ้นจนทำให้คะแนนที่ตั้งในเกณฑ์ไว้ตอนแรกเปลี่ยนไป
เอางี้
เดี๋ยวผมจะเล่าในเหตุการณ์ที่เกิดขึ้นในวิชานี้ว่าผมทำไรไปบ้าง
อะเริ่ม

**ประสบการณ์ในวิชานี้**  
ตอนเก็บคะแนนทดสอบเล็ก
คือมันสอบในเว็บของมหาวิทยาลัย
นี่คือจุดพีกที่ผมได้รู้จักเพื่อนมากขึ้น 555 แบบว่า นายๆ
เราทำแบบทดสอบได้คะแนนเท่านี้ นายลองตอบข้ออื่นให้หน่อย
ถ้าได้เต็มก็เอามาใส่ของตัวเอง 5555 เพราะว่ามันสอบได้ 2 รอบ
ตอนสอบเก็บคะแนนย่อยก่อนกลางภาค สอบเป็นการสอบแบบออนไลน์ เปิดกล้อง
เปิดหนังสือได้ (มั้งจำไม่ได้ แต่เปิดอยู่)
เป็นการสอบในเว็บมหาลัยผ่าน safe exam browser มันเป็น browser
ที่จะไม่ให้เห็นโปรแกรมอื่นระหว่างใช้อยู่ พับจอไม่ได้นั่นแหละ
ซึ่งก็ไม่มีปัญหาอะไร ผมก็ไปนั่งในห้องอ่านหนังสือหอชาย 4
นั่งกับเพื่อนเอาแลปท้อปชนให้หันไปอีกฝั่งกัน กล้องก็จะเห็นแค่กำแพง
ผมก็นั่งคุยกับเพื่อนไป เนียนไป แต่ปัญหาคือ ข้อสอบมันจับเวลา
แล้วคือแบบ มันมีเวลาทั้งหมดสำหรับทำข้อสอบ กับเวลาในข้อสอบชุดนั้น ๆ
ผมก็เลยคุยไรไม่ได้เลย ต้องตั้งใจทำ แล้วไอ่เวลาเนี่ย ตัวปัญหาสุด ๆ  
เพราะว่ามันนับไปเลยโดยที่ว่าเวลาโหลดข้อสอบอะ มันก็นับ
ทำให้ไม่มีเวลาพอกัน แล้วก็มีนักศึกษาบางคนที่แบบว่า ข้อสอบไม่ขึ้น
กด submit ไม่ได้ บลาๆๆ มันก็เลยจากที่มีสอบเก็บย่อย 2 ครั้ง
กลายเป็น 1 ครั้ง แล้วก็เอาเนื้อหาไปรวมกับปลายภาค… สุดๆ ครับ
ซึ่งหลังจากสอบช่วงนั้นก็เป็นช่วงที่มีมาตรการผ่อนคลายของมช
ทำให้ไม่มีการสอบย่อยครั้งที่สอง สอบกลางภาค และปลายภาค 26% + 16%
เป็นการสอบชิล ๆ เพราะทำตัวชิล ๆ โดยส่วนตัวผมเองก็ไม่ชอบอ่านหนังสืออยู่แล้ว
ก็เลยทำได้บ้างไม่ได้บ้าง เห็นคนรีบออก
ผมก็เลยรีบทำข้อที่ได้แล้วก็มั่วข้อที่ไม่ได้แล้วรีบออกตาม
นั่งตรงนี้ก็คิดไม่ได้ ไปออกไปบ่นกับเพื่อนดีกว่า อะไรประมาณนั้น  
**คะแนนความชิล: 3/5**
